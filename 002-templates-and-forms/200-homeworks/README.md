## Kotitehtävät

### pw2.1 Muuttuja muottiin.
Lähetä ohjelmasta jokin muuttuja muottiin, ja tulosta se {{ kissanViiksilla }}.

### pw2.2 Tuplamuotti.
Tee Flask-ohjelma, jossa on kaksi reittiä, joista näkyy eri sivu. Tee erikseen "base.html" pohjamuotti, ja kaksi muottia, jotka laajentavat (extends) sitä. Validoi HTML kultakin sivulta. Opettele sivun koodi ulkoa niin, että osaat kirjoittaa sen alusta loppuun katsomatta edellisistä mallia.

### pw2.3 Toista tätä, toista tätä.
Lähetä ohjelmasta lista muottiin, ja tulosta sen arvot for-in rakenteella.

### pw2.4 Vapaaehtoinen, helppo: Lomake.
Tee HTML POST -lomake, jossa on kentät tyyppiä text, submit, email, password ja checkbox. Katso lomakkeen lähettämät tiedot (request) Firefoxin F12 Network -välilehdeltä. Ota ruutukaappaus. (Tämä kohta onnistuu vaikka staattisella HTML-tiedostolla ilman Flaskiakin). Bonuksena voit laittaa checkbox:n label-tagien sisään niin, että raksin tila vaihtuu labelia klikkaamalla.

### pw2.5 Vapaaehtoinen: Laskuri.
Tee yksinkertainen laskuri, joka ottaa numeron tai pari lomakkeelta, tekee laskun, ja palauttaa sivun jolla on vastaus.

### pw2.6 Vapaaehtoinen: Uusi viesti.
Lähetä Flaskilla flash() viestejä, eli sellaisia jotka näytetään seuraavalla sivulla, jolle käyttäjä menee.

### pw2.7. Vapaaehtoinen, vaikea: CRUD.
Tee jokin CRUD-ohjelma Flaskilla. Siis sellanen, jossa voi luoda (Create), lukea (Read), päivittää eli muokata (Update) ja poistaa (Delete) tietueita.
